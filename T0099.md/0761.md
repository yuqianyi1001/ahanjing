（七六一）

如是我聞：

一時，佛住舍衛國祇樹給孤獨園。

爾時，世尊告諸比丘：「我當說學及無學。諦聽，善思念之。何等為學？謂學正見成就，學正志、正語、正業、正命、正方便、正念、正定成就，是名為學。何等為無學？謂無學正見成就，無學正志、正語、正業、正命、正方便、正念、正定成就，是名無學。」

佛說此經已，諸比丘聞佛所說，歡喜奉行。

如學、無學，如是正士、如是大士，亦如是說。

#國家/舍衛國
#地名/祇樹給孤獨園
#八正道/正見
#八正道/正志
#八正道/正語
#八正道/正業
#八正道/正命
#八正道/正方便
#八正道/正念
#八正道/正定
#學及無學
