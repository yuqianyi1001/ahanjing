（一一八六）

如是我聞：

一時，佛住迦毘羅衛國尼拘律園中。

時，有縈髻羅豆婆遮婆羅門，本俗人時，為佛善知識，來詣佛所，面相問訊慰勞已，退坐一面。而說偈言：

「外身縈髻者，　　是但名縈髻；
內心縈髻者，　　是結縛眾生。
今請問瞿曇，　　云何解縈髻？」

爾時，世尊說偈答言：

「受持於淨戒，　　內心修正覺，
專精勤方便，　　是則解縈髻。」

時，縈髻婆羅門聞佛所說，歡喜隨喜，從座起而去。

#國家/迦毘羅衛國
#地名/尼拘律園
#人名/縈髻羅豆婆遮婆羅門
#人名/瞿曇
#八正道
