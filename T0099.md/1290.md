（一二九〇）

如是我聞：

一時，佛住舍衛國祇樹給孤獨園。

時，有天子容色絕妙，於後夜時來詣佛所，稽首佛足，退坐一面。其身光明遍照祇樹給孤獨園。

時，彼天子而說偈言：

「廣無過於地，　　深無踰於海，
高無過須彌，　　大士無毘紐。」

爾時，世尊說偈答言：

「廣無過於愛，　　深無踰於腹，
高莫過憍慢，　　大士無勝佛。」

時，彼天子復說偈言：

「久見婆羅門，　　逮得般涅槃，
一切怖已過，　　永超世恩愛。」

於是，天子聞佛所說，歡喜隨喜，稽首佛足，即沒不現。



#般涅槃
