（八八四）

如是我聞：

一時，佛住舍衛國祇樹給孤獨園。

爾時，世尊告諸比丘：「有無學三明。何等為三？無學宿命智證通、無學生死智證通、無學漏盡智證通。」

爾時，世尊即說偈言：

「觀察知宿命，　　見天惡趣生，
生死諸漏盡，　　是則牟尼明。
其心得解脫，　　一切諸貪愛，
三夜悉通達，　　故說為三明。」

佛說此經已，諸比丘聞佛所說，歡喜奉行。



#三明
