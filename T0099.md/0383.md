（三八三）

如是我聞：

一時，佛住波羅㮈仙人住處鹿野苑中。

爾時，世尊告諸比丘：「有四聖諦。何等為四？謂苦聖諦、苦集聖諦、苦滅聖諦、苦滅道跡聖諦。若比丘於苦聖諦已知、已解，於苦集聖諦已知、已斷，於苦滅聖諦已知、已證，於苦滅道跡聖諦已知、已修。如是比丘則斷愛欲，轉去諸結，於慢無間等，究竟苦邊。」

佛說此經已，諸比丘聞佛所說，歡喜奉行。



#四聖諦
#四聖諦
#四聖諦
#四聖諦
