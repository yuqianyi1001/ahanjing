（一〇五一）

如是我聞：

一時，佛住王舍城迦蘭陀竹園。

時，有生聞婆羅門來詣佛所，稽首佛足，退坐一面，白佛言：「瞿曇！所說此、彼岸。云何此岸？云何彼岸？」

佛告婆羅門：「殺生者，謂此岸；不殺生者，謂彼岸。邪見者，謂此岸；正見者，謂彼岸。」爾時，世尊即說偈言：

「少有修善人，　　能度於彼岸，
一切眾生類，　　駈馳走此岸。
於此正法律，　　觀察法法相，
此等度彼岸，　　摧伏死魔軍。」

爾時，生聞婆羅門聞佛所說，歡喜隨喜，從坐起去。

如是，異比丘所問、尊者阿難所問、佛問諸比丘三經，亦如上說。






#八正道
