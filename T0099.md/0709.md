（七〇九）

如是我聞：

一時，佛住舍衛國祇樹給孤獨園。

「若比丘專一其心，側聽正法，能斷五法，修習七法，令其轉進滿足。何等為斷五法？謂貪欲蓋、瞋恚蓋、睡眠蓋、掉悔蓋、疑蓋，是名五法斷。何等修習七法？謂念覺支、擇法覺支、精進覺支、猗覺支、喜覺支、定覺支、捨覺支，修此七法，轉進滿足。」

佛說此經已，諸比丘聞佛所說，歡喜奉行。

#國家/舍衛國
#地名/祇樹給孤獨園
#七覺支/念
#七覺支/擇法
#七覺支/精進
#七覺支/猗
#七覺支/喜
#七覺支/定
#七覺支/捨
#五法斷
