（一三〇五）

如是我聞：

一時，佛住舍衛國祇樹給孤獨園。

時，有般闍羅健天子，容色絕妙，於後夜時來詣佛所，稽首佛足，退坐一面。身諸光明遍照祇樹給孤獨園。

時，般闍羅揵天子而說偈言：

「憒亂之處所，　　黠慧者能覺，
禪思覺所覺，　　牟尼思惟力。」

爾時，世尊說偈答言：

「了知憒亂法，　　正覺得涅槃，
若得正繫念，　　一心善正受。」

時，般闍羅健天子聞佛所說，歡喜隨喜，稽首佛足，即沒不現。

#國家/舍衛國
#地名/祇樹給孤獨園
#人名/般闍羅健天子
#正念
#涅槃
