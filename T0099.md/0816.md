（八一六）

如是我聞：

一時，佛住舍衛國祇樹給孤獨園。

爾時，世尊告諸比丘：「有三學。何等為三？謂增上戒學、增上意學、謂增上慧學。」

爾時，世尊即說偈言：

「三學具足者，　　是比丘正行，
增上戒心慧，　　三法勤精進，
勇猛堅固城，　　常守護諸根。
如晝如其夜，　　如夜亦如晝，
如前如其後，　　如後亦如前，
如上如其下，　　如下亦如上。
無量諸三昧，　　映一切諸方，
是說為覺跡，　　第一清涼集，
捨離無明諍，　　其心善解脫，
我為世間覺，　　明行悉具足，
正念不忘住，　　其心得解脫，
身壞而命終，　　如燈盡火滅。」

佛說此經已，諸比丘聞佛所說，歡喜奉行。

#國家/舍衛國
#地名/祇樹給孤獨園
#三學
