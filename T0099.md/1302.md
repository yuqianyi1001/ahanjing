（一三〇二）

如是我聞：

一時，佛住舍衛國祇樹給孤獨園。

時，有尸毘天子，容色絕妙，於後夜時來詣佛所，稽首佛足，退坐一面。其身光明遍照祇樹給孤獨園。

時，彼尸毘天子說偈問佛：

「何人應同止？　　何等人共事？
應知何等法，　　是轉勝非惡？」

爾時，世尊說偈答言：

「與正士同止，　　正士共其事，
應知正士法，　　是轉勝非惡。」

時，彼尸毘天子聞佛所說，歡喜隨喜，稽首佛足，即沒不現。

#國家/舍衛國
#地名/祇樹給孤獨園
#人名/屍毘天子
