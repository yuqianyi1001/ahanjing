（四二九）

如是我聞：

一時，佛住王舍城迦蘭陀竹園。

爾時，世尊告諸比丘：「當修無量三摩提，專心正念。所以者何？修無量三摩提，專心正念已。如是如實顯現。云何如實顯現？謂此苦聖諦如實顯現，苦集聖諦、苦滅聖諦、苦滅道跡聖諦如實顯現。」

佛說此經已，諸比丘聞佛所說，歡喜奉行。

#地名/王舍城
#地名/迦蘭陀竹園
#四聖諦/苦聖諦
#四聖諦/苦集聖諦
#四聖諦/苦滅聖諦
#四聖諦/苦滅道跡聖諦
#無量三摩提
#專心正念
