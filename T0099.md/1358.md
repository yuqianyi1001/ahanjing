（一三五八）

如是我聞：

一時，佛住舍衛國祇樹給孤獨園。

時，有異比丘在拘薩羅人間，住一林中。

時，有貧士夫在於林側，作如是悕望思惟，而說偈言：

「若得猪一頭，　　美酒滿一瓶，
盛持甌一枚，　　人數數持與，
若得如是者，　　當復何所憂。」

時，彼比丘作是念：「此貧士夫尚能說偈，我今何以不說？」即說偈言：

「若得佛法僧，　　比丘善說法，
我不病常聞，　　不畏眾魔怨。」

時，彼比丘說此偈已，默然而住。




