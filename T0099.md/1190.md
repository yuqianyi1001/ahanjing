（一一九〇）

如是我聞：

一時，佛住欝毘羅聚落尼連禪河側菩提樹下，成佛未久。

爾時，娑婆世界主梵天王絕妙色身，於後夜時來詣佛所，稽首佛足，退坐一面，而說偈言：

「於諸種姓中，　　剎利兩足尊，
明行具足者，　　天人中最勝！」

佛告梵天王：「如是，梵天！如是，梵天！

「於諸種姓中，　　剎利兩足尊，
明行具足者，　　天人中最勝。」

佛說是經已，娑婆世界主梵天王聞佛所說，歡喜隨喜，稽首佛足，即沒不現。




