（一〇〇七）

如是我聞：

一時，佛住舍衛國祇樹給孤獨園。

時，有天子容色絕妙，來詣佛所，稽首禮足，身諸光明遍照祇樹給孤獨園。

時，彼天子而說偈言：

「剎利兩足尊，　　𭷟牛四足勝，
童英為上妻，　　貴生為上子。」

爾時，世尊說偈答言：

「正覺兩足尊，　　生馬四足勝，
順夫為賢妻，　　漏盡子之上。」

時，彼天子復說偈言：

「久見婆羅門，　　逮得般涅槃，
一切怖已過，　　永超世恩愛。」

時，彼天子聞佛所說，歡喜隨喜，稽首佛足，即沒不現。



#般涅槃
