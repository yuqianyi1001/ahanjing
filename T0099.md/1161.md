（一一六一）

如是我聞：

一時，佛住舍衛國祇樹給孤獨園。

爾時，有異婆羅門來詣佛所，與世尊面相問訊慰勞已，退坐一面。而說偈言：

「云何為尸羅？　　云何正威儀？
云何為功德？　　云何名為業？
成就何等法，　　羅漢婆羅門？」

爾時，世尊說偈答言：

「宿命憶念智，　　見生天惡趣，
得諸受生盡，　　牟尼明決定。
知心善解脫，　　解脫一切貪，
具足於三明，　　三明婆羅門。」

佛說此經已，異婆羅門聞佛所說，歡喜隨喜，從座起而去。



#三明
