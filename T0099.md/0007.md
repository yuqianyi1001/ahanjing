（七）

如是我聞：

一時，佛住舍衛國祇樹給孤獨園。

爾時，世尊告諸比丘：「於色愛喜者，則於苦愛喜；於苦愛喜者，則於苦不得解脫。如是受、想、行、識愛喜者，則愛喜苦；愛喜苦者，則於苦不得解脫。

「諸比丘！於色不愛喜者，則不喜於苦；不喜於苦者，則於苦得解脫。如是受、想、行、識不愛喜者，則不喜於苦；不喜於苦者，則於苦得解脫。」

時，諸比丘聞佛所說，歡喜奉行。

無常及苦、空　　非我、正思惟
無知等四種　　及於色喜樂

#國家/舍衛國
#地名/祇樹給孤獨園
#五蘊/色
#五蘊/受
#五蘊/想
#五蘊/行
#五蘊/識
#無常
#苦
#空
#非我
#正思惟
