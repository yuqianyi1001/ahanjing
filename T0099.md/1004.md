（一〇〇四）

如是我聞：

一時，佛住舍衛國祇樹給孤獨園。

時，有天子容色絕妙，於後夜時來詣佛所，稽首佛足，退坐一面。身諸光明遍照祇樹給孤獨園。

時，彼天子而說偈言：

「母子更相喜，　　牛主樂其牛，
眾生樂有餘，　　無樂無餘者。」

爾時，世尊說偈答言：

「母子更相憂，　　牛主憂其牛，
有餘眾生憂，　　無餘則無憂。」

時，彼天子復說偈言：

「久見婆羅門，　　逮得般涅槃，
一切怖已過，　　永超世恩愛。」

時，彼天子聞佛所說，歡喜隨喜，稽首佛足，即沒不現。



#般涅槃
