（七五一）

如是我聞：

一時，佛住舍衛國祇樹給孤獨園。

爾時，世尊告諸比丘：「若在家、若出家而起邪事者，我所不說。所以者何？若在家、出家而起邪事者，則不樂正法。何等為邪事？謂邪見，乃至邪定，若在家、出家而起正事，我所讚歎。所以者何？起正事者，則樂正法，善於正法。何等為正事？謂正見，乃至正定。」

爾時，世尊即說偈言：

「在家及出家，　　而起邪事者，
彼則終不樂，　　無上之正法，
在家及出家，　　而起正事者，
彼則常心樂，　　無上之正法。」

佛說此經已，諸比丘聞佛所說，歡喜奉行。



#八正道
#八正道
