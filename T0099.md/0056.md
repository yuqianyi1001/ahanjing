（五六）

如是我聞：

一時，佛住波羅㮈國仙人住處鹿野苑中。

爾時，世尊告諸比丘：「我今當說有漏、無漏法。若色有漏、是取，彼色能生愛、恚；如是受、想、行、識，有漏、是取，彼識能生愛、恚，是名有漏法。云何無漏法？諸所有色無漏、非受，彼色若過去、未來、現在，彼色不生愛、恚；如是受、想、行、識，無漏、非受，彼識若過去、未來、現在，不生貪、恚，是名無漏法。」

佛說此經已，諸比丘聞佛所說，歡喜奉行。

二信、二阿難　　壞法、欝低迦
婆羅及世間　　陰、漏、無漏法

#國家/波羅㮈國
#地名/仙人住處
#地名/鹿野苑
#五蘊/色
#五蘊/受
#五蘊/想
#五蘊/行
#五蘊/識
#有漏法
#無漏法
