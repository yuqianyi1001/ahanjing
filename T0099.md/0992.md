（九九二）

如是我聞：

一時，佛住舍衛國祇樹給孤獨園。

爾時，給孤獨長者來詣佛所，稽首佛足，退坐一面，白佛言：「世尊！世間有幾種福田？」

佛告長者：「世間有二種福田。何等為二？學及無學。」即說偈言：

「世有學無學，　　大會常延請，
正直心真實，　　身口亦復然，
是即良福田，　　施者獲大果。」

佛說此經已，給孤獨長者聞佛所說，歡喜奉行。

雜阿含經卷第三十五

#國家/舍衛國
#地名/祇樹給孤獨園
#人名/給孤獨長者
#學及無學
