（四六一）

如是我聞：

一時，佛住拘睒彌國瞿師羅園。

爾時，瞿師羅長者詣尊者阿難所，稽首禮足，於一面坐。白尊者阿難：「所說種種界。云何為種種界？」

尊者阿難告瞿師羅長者：「有三界。云何三？謂欲界、色界、無色界。」

爾時，尊者阿難即說偈言：

「曉了於欲界，　　色界亦復然，
捨一切有餘，　　得無餘寂滅。
於身和合界，　　永盡無餘證，
三耶三佛說，　　無憂離垢句。」

尊者阿難說是經已，瞿師羅長者歡喜隨喜，作禮而去。





#十八界
#十八界
#十八界
