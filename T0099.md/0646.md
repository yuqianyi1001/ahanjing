（六四六）

如是我聞：

一時，佛住舍衛國祇樹給孤獨園。

爾時，世尊告諸比丘：「有五根。何等為五？謂信根、精進根、念根、定根、慧根。信根者，當知是四不壞淨；精進根者，當知是四正斷；念根者，當知是四念處；定根者，當知是四禪；慧根者，當知是四聖諦。」

佛說此經已，諸比丘聞佛所說，歡喜奉行。

#國家/舍衛國
#地名/祇樹給孤獨園
#四正勤/精進根者，當知是四正斷
#四念住/念根者，當知是四念處
#五根/信
#五根/精進
#五根/念
#五根/定
#五根/慧
#信根者，當知是四不壞淨
#定根者，當知是四禪
#慧根者，當知是四聖諦
