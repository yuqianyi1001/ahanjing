（一三五三）

如是我聞：

一時，佛住迦蘭陀竹園。

時，有異比丘住頻陀山。

爾時，山林大火卒起，舉山洞然。時，有俗人而說偈言：

「今此頻陀山，　　大火洞熾然，
焚燒彼竹林，　　亦燒竹苑實。」

時，彼比丘作是念：「今彼俗人能說此偈，我今何不說偈答之？」即說偈言：

「一切有熾然，　　無慧能救滅，
焚燒諸受欲，　　亦燒不作苦。」

時，彼比丘說此偈已，默然而住。

#地名/迦蘭陀竹園
#地名/頻陀山
