（四六三）

如是我聞：

一時，佛住拘睒彌國瞿師羅園。

爾時，瞿師羅長者詣尊者阿難所，稽首禮足，退坐一面，白尊者阿難：「所說種種界。云何為種種界？」

尊者阿難答瞿師羅長者：「謂三種出界。云何三？謂從欲界出至色界，色界出至無色界、一切諸行一切思想滅界，是名三出界。」即說偈言：

「知從欲界出，　　超踰於色界，
一切行寂滅，　　勤修正方便。
斷除一切愛，　　一切行滅盡，
知一切有餘，　　不復轉還有。」

尊者阿難說是經已，瞿師羅長者歡喜隨喜，作禮而去。

#國家/拘睒彌國
#地名/瞿師羅園
#人名/瞿師羅長者
#人名/阿難
#三種出界
#欲界
#色界
#無色界
#一切諸行
#一切思想滅界
