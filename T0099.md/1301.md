（一三〇一）

如是我聞：

一時，佛住舍衛國祇樹給孤獨園。

時，有長勝天子，容色絕妙，於後夜時來詣佛所，稽首佛足，退坐一面。身諸光明遍照祇樹給孤獨園。

時，彼長勝天子而說偈言：

「善學微妙說，　　習近諸沙門，
獨一無等侶，　　正思惟靜默。」

爾時，世尊說偈答言：

「善學微妙說，　　習近諸沙門，
獨一無等侶，　　寂默靜諸根。」

時，長勝天子聞佛所說，歡喜隨喜，稽首佛足，即沒不現。

#國家/舍衛國
#地名/祇樹給孤獨園
#人名/長勝天子
