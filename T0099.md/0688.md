（六八八）

如是我聞：

一時，佛住舍衛國祇樹給孤獨園。

爾時，世尊告諸比丘：「有七力。何等為七？信力、精進力、慚力、愧力、念力、定力、慧力。」

爾時，世尊即說偈言：

「信力精進力，　　慚力及愧力，
正念定慧力，　　是說名七力，
成就七力者，　　得盡諸有漏。」

佛說此經已，諸比丘聞佛所說，歡喜奉行。

#國家/舍衛國
#地名/祇樹給孤獨園
#五力/信
#五力/精進力
#五力/念
#五力/定
#五力/慧力
#慚力
#愧力
