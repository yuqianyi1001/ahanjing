（九〇）

如是我聞：

一時，佛住舍衛國祇樹給孤獨園……廣說如上。差別者，謂隨說異偈言：

「無為無諸難，　　邪盛時清淨，
如法隨順行，　　攝護諸梵行。
馨香歸世界，　　超過諸凡鄙，
佛於邪盛善，　　稱歎此邪盛。
惠施修供養，　　邪盛隨所應，
淨信平等施，　　梵行良福田。
彼作如是施，　　是施羅漢田，
如是廣大施，　　諸天所稱歎。
自行恭敬請，　　自手而供養，
等攝自他故，　　邪盛得大果。
慧者如是施，　　淨信心解脫，
於無罪世界，　　智者往生彼。」

佛說此經已，優波迦婆羅門聞佛所說，歡喜作禮而去。

#國家/舍衛國
#地名/祇樹給孤獨園
#人名/優波迦婆羅門
