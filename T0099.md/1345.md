（一三四五）

如是我聞：

一時，佛住舍衛國祇樹給孤獨園。

時，有尊者見多比丘在拘薩羅人間，住一林中，著糞掃衣。時，梵天王與七百梵天乘其宮殿，來詣尊者見多比丘所，恭敬禮事。

時，有天神，住彼林中者，而說偈言：

「觀彼寂諸根，　　能感善供養，
具足三明達，　　得不傾動法，
度一切方便，　　少事糞掃衣，
七百梵天子，　　乘宮來奉詣，
見生死有邊，　　今禮度有岸。」

時，彼天神說偈讚歎見多比丘已，即沒不現。

#國家/舍衛國
#地名/祇樹給孤獨園
#地名/拘薩羅
#人名/見多比丘
